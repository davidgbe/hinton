<DOC ID="adige20040907_id405397" DATE="20040907">
<TEXT>
Blair non lo convince

Gb, lascia ministro Welfare




LONDRA - Il ministro del Lavoro e delle Pensioni britannico, Andrew Smith, ha rassegnato ieri le dimissioni nonostante i tentativi del premier Tony Blair di convincerlo a rimanere. Smith, un alleato del Cancelliere dello Scacchiere Gordon Brown, ha deciso di lasciare - ha dichiarato un portavoce - per dedicare più tempo al suo « collegio elettorale e alla sua famiglia ». Le dimissioni giungono in vista di un rimpasto di governo.
</TEXT>
</DOC>
