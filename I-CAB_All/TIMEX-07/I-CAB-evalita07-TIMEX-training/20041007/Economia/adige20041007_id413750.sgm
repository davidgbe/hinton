<DOC ID="adige20041007_id413750" DATE="20041007">
<TEXT>
INSIDER

EQUILIBRI SERENISSIMI




È tutt'altro che definita la vicenda legata alla vendita, da parte di Unicredit, del 20% del capitale della Serenissima. Per quel pacchetto, come è noto, ha da tempo presentato un'offerta il gruppo lombardo Gambari. A dire l'ultima parola, però, saranno i soci, ai quali spetta il diritto di prelazione in caso di cessione di quote del capitale. Alcuni di questi, tra i quali la Società Autostrade di Venezia e Padova, il Banco popolare di Verona e Novara, la provincia di Brescia e la Società italiana condotte d'acqua hanno già esercitato, a quanto si apprende, il diritto di prelazione per le rispettive quote. Tutte piuttosto contenute, peraltro. resta il fatto che l'ingresso del gruppo Gambari è tutt'altro che scontato. In questo scenario, potrebbe tornare in pista l'A22, che a sua volta aveva presentato un'offerta e che non ha mai nascosto l'interessa a entrare in Serenissima in accordo con gli azionisti pubblici della società.
</TEXT>
</DOC>
