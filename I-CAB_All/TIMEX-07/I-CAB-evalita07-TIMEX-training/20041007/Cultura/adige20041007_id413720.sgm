<DOC ID="adige20041007_id413720" DATE="20041007">
<TEXT>
Le donne al buonconsiglio

Penelope e le altre




TRENTO - Secondo incontro, oggi alle ore 20, per approfondire i temi della mostra « Guerrieri Principi ed Eroi » al castello del Buonconsiglio di Trento. E' il ruolo della donna l'argomento centrale. Patrizia Frontini, archeologa che opera presso il Castello Sforzesco di Milano, condurrà gli intervenuti in un percorso guidato che avrà come protagonista la figura femminile dalle più antiche comunità di agricoltori e allevatori fino all'epoca dei Celti. La posizione sociale della donna sarà illustrata attraverso il commento degli oggetti esposti in mostra. L'ingresso è libero. Il prossimo incontro è in programma il 28 ottobre.
</TEXT>
</DOC>
