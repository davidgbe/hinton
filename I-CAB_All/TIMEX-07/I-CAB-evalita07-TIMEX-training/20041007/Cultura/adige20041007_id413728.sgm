<DOC ID="adige20041007_id413728" DATE="20041007">
<TEXT>


Oggi al Cinema




Nudisti per caso
di Franck Landron con Barbara Schulz, Alexandre Braseur, Magali Muxart (Francia) - 92 min. La trama: una coppia parigina compra con grande entusiasmo una bellissima villetta al mare senza averla mai vista, ma li attende una imbarazzante sorpresa...
La vita che vorrei
di Giuseppe Piccioni, con Luigi Lo Cascio e Sandra Ceccarelli che vivono una storia d' amore dentro il set di un film in costume e nella vita reale.
Fahrenheit 9/11
Il documentario di Moore denuncia, con un misto di satira ed amarezza, i rapporti della famiglia Bush con i Reali Sauditi e i suoi presunti legami con la famiglia di Osama bin Laden. Nel mirino del film anche la decisione del presidente di rispondere all'attacco dell'11 settembre con la guerra all'Iraq.
L'amore ritrovato
di Carlo Mazzacurati con Stefano Accorsi e Maya Sansa, ispirato al romanzo di Carlo Cassola « La relazione ».
Garfield: il film
Film di animazione elettronica, con protagonista l'irriverente gatto Garfield del fumetto americano. La storia: il padrone di Garfield porta a casa un'adorabile cucciolo di cane di nome Odie. All'inizio Garfield non condivide l'entrata di un nuovo inquilino nella casa, ma quando il piccolo Odie viene rapito, farà di tutto per ritrovarlo. Per bambini.
Spiderman 2
L'Uomo Ragno è tornato! Le avventure dell'uomo in calzamaglia a rete, direttamente dai fumetti, sono dirette stavolta dal grande Sam Reimi, che ci fa vedere il lato « umano » dell'eroe. Che si interroga sulla sua missione. Ma non mancano gli effetti speciali.
Primavera, estate, autunno, inverno. E poi ancora primavera
Film in cui accade pochissimo, ma che è pervaso da struggente bellezza e da una poesia fuori dal comune. Da vedere.
</TEXT>
</DOC>
