<DOC ID="adige20041007_id413722" DATE="20041007">
<TEXT>
Solo per i congressisti

Grillo e Pavone a Riva




L'appuntamento è di quelli succosi, decisamente (e teoricamente) da non perdere. Ma Beppe Grillo, autore di performance che colpiscono nel segno sarà sì a Riva, ma non per uno spettacolo aperto a tutti. Grillo si esibirà, infatti, in esclusiva per i partecipanti al convegno « Gold Age », organizzato da « 50&Fenacom », domani mattina alle 10 al Palazzo dei Congressi. A Beppe Grillo il giornale « 50 e più » della Fenacom dedica ula foto di copertina. Stasera intanto, sempre ad esclusivo benessere dei congressiti, Rita Pavone proporrà « La mia Favola infinita« , che tradotto in anni sonanti significa cinquant'anni di canzoni dalla « Pappa col pomodoro » ad oggi.
</TEXT>
</DOC>
