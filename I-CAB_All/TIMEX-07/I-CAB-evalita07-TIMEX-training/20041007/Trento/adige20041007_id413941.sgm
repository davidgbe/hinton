<DOC ID="adige20041007_id413941" DATE="20041007">
<TEXT>


in Breve




Più « MnC » per pazienti trentini
Agopuntura, fitoterapia, cure cinesi ed omeopatia, sono questi i rimedi più diffusi della medicina non convenzionale. Molte regioni italiane hanno già rimediato alle lacune della legislazione nazionale includendo la « MnC » nel proprio piano sanitario. In questa direzione, la proposta di mozione avanzata ieri dal consigliere provinciale Roberto Bombarda che prevede il censimento delle cure di « MnC » prestate sul territorio, la loro integrazione con la medicina ufficiale, l'istituzione di presidi in grado di praticarle ed il rimborso spese per l'acquisto di farmaci alternativi ai soggetti intolleranti a quelli tradizionali.

L'imam querela Magdi Allam
È imputato per diffamazione (l'udienza preliminare è in calendario per mercoledì prossimo) il vicedirettore del « Corriere della Sera » Magdi Allam denunciato dall'imam di Bologna per alcune frasi riportate nel libro « Bin Laden in l'Italia », pubblicato dalla Mondadori di Cles, in cui si fa riferimento all'attività "politica" nelle moschee.
</TEXT>
</DOC>
