<DOC ID="adige20041007_id413921" DATE="20041007">
<TEXT>


in Breve




Imer, bottino di soldi ed occhiali
Qualche decina di euro in contanti e soprattutto due paia di occhiali sportivi di marca. questo il bottino di un furto avvenuto nella notte tra lunedì e martedì a Masi di Imer. I malviventi sono entrati in un'abitazione mentre i proprietari stavano dormendo, approfittando della porta secondaria lasciata incautamente aperta. Hanno rubato circa 75 euro in contanti, prelevandoli da un portafoglio. Non soddisfatti del bottino si sono portati via anche due paia di occhiali da ciclista di un certo valore. Sul furto stanno indagando i carabinieri di Imer.

Scooter tampona auto a Cavalese
Forse si è distratta un attimo, non accorgendosi che l'auto che la stava precedendo aveva rallentato. Una studentessa di Cavalese, a bordo del proprio scooter, è finita contro una vettura, cadendo a terra. Per precauzione è stata trasportata in ambulanza all'ospedale di Cavalese. L'incidente è accaduto in via Nove Novembre, sulla statale 48, in un momento di intenso traffico, ieri mattina. La ragazza è stata dimessa dall'ospedale ieri pomeriggio. Sul posto è intervenuta la polizia municipale per i rilievi.
</TEXT>
</DOC>
