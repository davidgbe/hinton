<DOC ID="adige20041007_id413918" DATE="20041007">
<TEXT>


Magliette per la piccola denise




Oltre 8.000 magliette per la piccola Denise Pipitone, la piccola scomparsa misteriosamente il primo settembre scorso a Mazara del Vallo. Ma anche per ricordare Angela Celentano e tutti i bimbi di cui non si hanno più notizie. È l'idea di Giorgio Mancosu dell'associazione volontaristica « Falchi del Sud », che vorrebbe distribuire in provincia di Trento le magliette con la foto dei bambini scomparsi, per non dimenticarli e come segno di solidarietà.
« Come padre, ho molto a cuore gli avvenimenti che coinvolgono i bambini. Per questo ho preso contatti con una ditta di Verona che fornirà le magliette. Noi ci occuperemo poi della riproduzione delle immagini, per poterle distribuire fra qualche mese ai trentini - spiega - Mi sto inoltre informando per poter stampare sui cartoni del latte di Trento le foto dei bimbi scomparsi. È importante creare una catena umanitaria a sostegno delle famiglie ».
</TEXT>
</DOC>
