<DOC ID="adige20041007_id413928" DATE="20041007">
<TEXT>
Conferenze

Industria e ricerca




I gruppi del consiglio provinciale hanno concordato ieri - su richiesta di varie forze politiche - l'organizzazione di tre conferenze di informazione, tra la fine di ottobre e novembre, per esplorare altrettante questioni: la ricerca, la crisi industriale e il turismo.
Entro il mese di ottobre verrà organizzata la conferenza di informazione sull'industria, ritenuta la più urgente dopo l'annunciata chiusura della Michelin e il trasferimento di altre aziende. Questi appuntamenti sono occasioni di confronto sul tema con i rappresentanti del governo provinciale e con esperti delle materie trattate.
</TEXT>
</DOC>
