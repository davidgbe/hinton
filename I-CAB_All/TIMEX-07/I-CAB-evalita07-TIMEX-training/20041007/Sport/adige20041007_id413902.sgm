<DOC ID="adige20041007_id413902" DATE="20041007">
<TEXT>


Querelata la Domina Vacanze




CIVITANOVA MARCHE (Macerata) - La Blu Sea Services (società di gestione del team di Mario Cipollini) ha deciso di agire giudizialmente contro la Domina Vacanze (primo sponsor del team), per quello che ritiene un grave inadempimento contrattuale. La Blu Sea in un comunicato precisa che « in particolare, la Domina Vacanze non ha rispettato il contratto di sponsorizzazione e già da giugno 2004 non corrisponde più i pagamenti dovuti ». « Inoltre, nonostante avesse dato ampio assicurazioni per la prosecuzione del contratto di sponsorizzazione anche per la stagione 2005, così facendo assumere importanti impegni contrattuali alla società Blu Sea, ha sottoscritto un accordo con altri ». Il riferimento è al team di Stanga, che avrà Celestino e Quaranta tra le sue punte.
</TEXT>
</DOC>
