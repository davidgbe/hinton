<DOC ID="adige20041007_id413893" DATE="20041007">
<TEXT>
Sono troppo blande le sanzioni per il doping

Multata la Federcalcio




ZURIGO (Svizzera) - La Disciplinare della Fifa ha multato la Figc e la federazione olandese di 10.000 franchi svizzeri (circa 6.430 euro) per non avere aderito alle sanzioni previste dalla Fifa per positività all'antidoping (la squalifica di 6 mesi e un'ammenda) « in recenti casi di doping nelle loro federazioni ». La federazione francese per lo stesso motivo è stata multata di 14.500 franchi svizzeri. Le tre federazioni sono state diffidate: se ripeteranno la violazione ci saranno sanzioni più pesanti. Italia e Olanda avevano inviato alla Disciplinare le loro giustificazioni scritte, mentre la Francia no. Il procedimento era scattato il 16 settembre e la Figc aveva replicato sostenendo di applicare il codice della Wada che, per cannabis, prevede una sanzione che va da una nota di biasimo a un massimo di un anno di squalifica. E gli organi della giustizia hanno comminato, per prima violazione, squalifiche dai 30 ai 60 giorni ».
</TEXT>
</DOC>
