<DOC ID="adige20041007_id413888" DATE="20041007">
<TEXT>


E Mutu chiede di lasciare il chelsea




LONDRA (Inghilterra) - E' ormai guerra aperta tra Adrian Mutu e Jose Mourinho. L'attaccante del Chelsea chiede spazio e si dice disposto a lasciare Londra pur di giocare: « Ora so che sarebbe meglio per me andarmene e trovare un club per giocare, senza calcio non so vivere. La mia situazione al Chelsea è diventata insostenibile perchè sono regolarmente escluso dalla formazione senza una ragione apparente. Probabilmente Mourinho ha convinto Abramovich a comprare alcuni giocatori questa estate e ora questi devono giocare per forza per dimostrare che l'investimento è stato proficuo ». In estate sembrava vicino il trasferimento dell'attaccante rumeno alla Juve che anche ora, dopo l'infortunio di Trezeguet, potrebbe essere interessata a riprendere la trattativa.
</TEXT>
</DOC>
