<DOC ID="adige20040907_id405646" DATE="20040907">
<TEXT>


in Breve




Bimbo cade dall'altalena
Un bimbo di tre anni di Riccione, in vacanza con i parenti a Molveno, è caduto ieri mattina dallo scivolo del parco, battendo la testa. È stato trasportato in ambulanza al Pronto Soccorso pediatrico del Santa Chiara di Trento. Il trauma cranico riportato nella caduta fortunatamente non è grave.

Camion di rifiuti ribaltato alla Vela
Un autoarticolato carico di immondizia ieri pomeriggio si è ribaltato su un fianco sulla strada che dalla Vela porta alla discarica. A causa dell'incidente, forse per un cedimento del terreno, i rifiuti sono fuoriusciti dai cassoni: è stato necessario l'intervento degli operatori della Trentino Servizi per ripulire la strada e dei vigili del fuoco con l'autogru per il recupero del mezzo.
</TEXT>
</DOC>
