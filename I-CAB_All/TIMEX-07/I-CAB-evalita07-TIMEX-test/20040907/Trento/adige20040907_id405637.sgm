<DOC ID="adige20040907_id405637" DATE="20040907">
<TEXT>
Domani, in treno

Pellegrinaggio a Lourdes, partiranno in oltre 500




Partirà domani mercoledì 8 settembre alle 15.40 dalla stazione ferroviaria di Trento, e alle 15.56 da quella di Rovereto, il 71/o pellegrinaggio diocesano a Lourdes, organizzato da Ospitalità tridentina.
I pellegrini, informa una nota degli organizzatori, sono complessivamente 544.
Sono così suddivisi: 15 sacerdoti, 126 unità del personale di servizio (personale sanitario, dame e barellieri), 73 ammalati, 330 pellegrini.
Il pellegrinaggio è presieduto da don monsignor Alberto Carotta e diretto da don Valeriano Segatta.
Il ritorno è previsto per martedì 14 settembre alle 11.59 alla stazione ferroviaria di Rovereto e alle 12.25 alla stazione di Trento.
</TEXT>
</DOC>
