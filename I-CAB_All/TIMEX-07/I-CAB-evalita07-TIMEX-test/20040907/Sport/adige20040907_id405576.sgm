<DOC ID="adige20040907_id405576" DATE="20040907">
<TEXT>


Notizie Sprint




Lotito denuncia Roberto Mancini
Claudio Lotito cita per danni Roberto Mancini e gli chiede 5 milioni di euro come risarcimento. Secondo il patron biancoceleste, infatti, Mancini sarebbe stato sleale nei confronti dei tesserati biancocelesti con ripetute telefonate cher avrebbe fatto a Cesar per convincerlo a trasferirsi in maglia nerazzurra. Il fatto sui cui puntano di più i dirigenti laziali, però, sarebbero le dichiarazioni di Stam che Mancini, quando era ancora alla Lazio, avrebbe più volte tentato di convincere a seguirlo all'Inter e non andare al Milan.

Schumi, a Monza sarà gran festa
L'incidente è già acqua passata. Consapevole che « per come è andata, è andata bene », l'uscita dalla pista di Monza ai 345 km/h non ha lasciato tracce in Michael Schumacher. Al punto che alla vigilia del fine settimana monzese il sette volte campione del mondo fa una promessa ai tifosi italiani: « Non so dire se vinceremo, ma posso promettere che ognuno di noi darà il meglio di sè affinchè nel pomeriggio di domenica ci possa essere a Monza una grande festa ».

Vieri, sette gol in allenamento
Vieri scatenato nella partitella sette contro sette che ha concluso l'allenamento dell'Inter. L'attaccante ha realizzato 7 reti in una sfida in cui i gol sono fioccati a grappoli e che si è conclusa sull'11-11. Bene anche Cruz che è andato a segno quattro volte.

Baldato sprint in Polonia
Fabio Baldato (Alessio) ha conquistato in volata la prima tappa della 61ª edizione del Tour della Polonia, Danzica-Gdynia di 174 km. La vittoria dell'italiano è giunta in seguito alla squalifica del lettone Andris Nauduzs.
</TEXT>
</DOC>
