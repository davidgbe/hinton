<DOC ID="adige20041008_id414015" DATE="20041008">
<TEXT>


in Breve




Nel 2005 si fa la Festa del Libro
FRANCOFORTE - L'associazione italiana degli editori ha deciso di organizzare nel 2005 la Festa del Libro in Italia. Lo ha spiegato il presidente dell'Aie, Federico Motta. « Visto che non la fa nessuno, ci siamo attivati noi ».

Una mostra sulle « sorpresine »
ROMA - Ha regalato trent'anni di creatività, emozioni e gioco ai bambini di tutto il mondo il celebre « ovetto » di cioccolata Kinder, nato nel 1974 e festeggiato dalla mostra « SopresEmozioni » al Complesso del Vittoriano a Roma dal 7 al 24 ottobre. In mostra tutti i personaggi delle « sorpresine », dai Puffi alle Tartallegre, ai Fantasmini e molti altri - non solo sono diventati oggetti da collezione e raggiungono prezzi da capogiro (oltre 900 euro per il « Puffo alle Olimpiadi » o il « Puffo sui trampoli"), ma hanno creato nel tempo « un mondo parallelo come quello della Disney ».
</TEXT>
</DOC>
