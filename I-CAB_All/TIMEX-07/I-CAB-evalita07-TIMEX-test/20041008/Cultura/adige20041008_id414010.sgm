<DOC ID="adige20041008_id414010" DATE="20041008">
<TEXT>


in Breve




Gb: scandalo alla porno « Fattoria »
LONDRA - Televisione spazzatura in Gran Bretagna: Rebecca Loos, l'ex assistente personale di David Beckham che aveva detto di aver avuto una relazione con lui, ha masturbato in diretta un maiale nella edizione inglese della « Fattoria », provocando una bufera di polemiche da parte di telespettatori scandalizzati e gruppi per la protezione degli animali.

Il ritorno di Red Ronnie
ROMA - S'intitola « Monte Carlo Story » il programma che segna il ritorno alla radio di Red Ronnie, dopo 15 anni di assenza dall'etere. Su Radio Monte Carlo da lunedì 11 ottobre.

Chi « scarica » non vuol pagare
ROMA - Di oltre 17 milioni di italiani che utilizzano internet, il 7,6% (oltre 3,8 milioni) scaricano musica senza pagare. Ma solo il 3,9% degli italiani (oltre 1,9 milioni) sono disposti ad acquistare musica da siti legali. Lo dice un sondaggio Nielsen.
</TEXT>
</DOC>
