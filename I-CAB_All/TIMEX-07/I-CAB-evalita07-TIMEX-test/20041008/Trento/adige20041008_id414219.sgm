<DOC ID="adige20041008_id414219" DATE="20041008">
<TEXT>
Il retroscena

Bruciata la sim-card




Fra le manfrine inscenate per togliere il malocchio, Anna Abbruzzese - la maga imbrogliona -, si produsse anche in quella che prevedeva la distruzione della sim card del telefonino della cliente-vittima. Una mossa calcolata, camuffata da rituale con tanto di fuoco che si divorava la tesserina, per non lasciare alla donna alcun riferimento telefonico dei due approfittatori.
Fatto sparire il supporto sul quale si depositano i numeri della rubrica e quelli chiamati o chiamanti dal telefonino della proprietaria, la maga infatti era riuscita nella vera magia: quella di far sparire se stessa e il suo compagno dalla vita della poveretta, privata - pi√π che del malocchio - di 35 mila euro sonanti.
</TEXT>
</DOC>
