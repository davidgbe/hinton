<DOC ID="adige20041008_id414223" DATE="20041008">
<TEXT>
Alla « Honda »

Preso ladro di specchietti




Gli agenti della volante lo hanno sorpreso sdraiato sul sedile posteriore di una macchina Subaru, con cacciavite e torcia in mano ed uno specchietto retrovisore appena asportato. Jamal Binna, marocchino di 38 anni regolarmente in Italia e residente a Trento, è stato arrestato per tentato furto aggravato.
Il fatto è accaduto mercoledì sera in località Centochiavi, presso la concessionaria Auto Honda. Un cittadino verso le 22.30 ha notato una persona che scavalcando la recinzione si era introdotta nel piazzale della concessionaria, ed ha chiamato il 113. La volante si è portata sul posto ed in effetti ha sorpreso all'interno di una Subaru il cittadino marocchino con lo specchietto retrovisore smontato e l'armamentario del ladro. L'uomo è stato fermato e condotto in carcere.
</TEXT>
</DOC>
