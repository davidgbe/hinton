<DOC ID="adige20041008_id414214" DATE="20041008">
<TEXT>


Come cambia l'assistenza odontoiatrica




LE CURE
Il Cup e gli sportelli distrettuali accettano prenotazioni solo di pazienti con età inferiore a 14 anni e con età uguale o superiore ai 70 anni. Agli utenti compresi fra 14 e 69 anni in lista di attesa verrà comunque garantita la visita già prenotata e il completamento delle cure.
GLI AMBULATORI
Le prestazioni odontoiatriche sono erogate negli ambulatori di Predazzo, Pozza di Fassa, Tonadico, Borgo (ospedale), Pergine, Levico, Piazza Venezia e Civica casa di riposo a Trento, Mezzolombardo, Malè, Tione (ospedale) Riva del Garda, Ala (ospedale). È momentaneamente sospesa l'attività a Cles.
LE URGENZE
Sono assicurate a tutta la popolazione a titolo gratuito e con accesso diretto. La prestazione urgente non comprende eventuali trattamenti successivi.
I DISABILI
Le prestazioni e le modalità di accesso per i pazienti disabili rimangono invariati, tramite prenotazione diretta presso l'unità di odontoiatria dell'ospedale di Borgo.
</TEXT>
</DOC>
