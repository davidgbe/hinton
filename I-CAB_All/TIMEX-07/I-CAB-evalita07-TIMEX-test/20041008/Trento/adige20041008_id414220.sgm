<DOC ID="adige20041008_id414220" DATE="20041008">
<TEXT>
L'indagine

Riconosciuti dalle foto




Le indagini coordinate dal pm Alessandra Liverani per risalire agli autori del raggiro sono state particolarmente complesse. Gli indizi in mano ai carabinieri erano ridotti all'osso. Subito dopo la denuncia, appreso che i due impostori potevano essere dei nomadi, alla vittima sono stati mostrati numerosi album fotografici contenenti foto segnaletiche. La donna ha riconosciuto i suoi truffatori e da quel momento da parte dei militari sono partite ricerche a tappeto nei campi nomadi del Veneto e della Lombardia, dove risultava che il Bevilacqua e l'Abbruzzese avessero trovato occasionalmente rifugio. Alla fine i due sono stati localizzati a Napoli e arrestati in un appartamento in via Bernardo Quaranta.
</TEXT>
</DOC>
