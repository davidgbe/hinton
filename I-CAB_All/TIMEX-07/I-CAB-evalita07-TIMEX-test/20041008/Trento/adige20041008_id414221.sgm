<DOC ID="adige20041008_id414221" DATE="20041008">
<TEXT>


I carabinieri « Possibili altri episodi »




Sono svariate le denunce presentate negli ultimi tempi nel nord Italia per episodi analoghi a quello che ha visto coinvolta - suo malgrado - la signora di Trento. Il sistema di aggancio della vittima è simile e così la prosecuzione del disegno criminoso. I carabinieri di Trento hanno ragione di credere che la coppia arrestata, abbia messo a segno altri raggiri nella nostra provincia, rimasti però sconosciuti per la vergogna delle vittime di uscire allo scoperto e denunciare il torto subito. L'invito a chi nelle fotografie degli indagati pubblicate oggi sul giornale, avesse riconosciuto gli autori di eventuali raggiri, è quello di rivolgersi presso i comandi dei carabinieri per denunciarli.
</TEXT>
</DOC>
