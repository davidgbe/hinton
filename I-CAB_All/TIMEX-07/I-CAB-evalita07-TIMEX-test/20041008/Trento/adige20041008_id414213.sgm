<DOC ID="adige20041008_id414213" DATE="20041008">
<TEXT>
Oggi in giunta

Pronta la legge di Andreolli




Con la riorganizzazione in atto dei servizi di odontoiatria si pongono le basi per migliorare ulteriormente l'assistenza odontoiatrica e protesica nell'ambito del servizio sanitario provinciale. Proprio oggi l'assessore alla salute Andreolli presenta in giunta il disegno di legge che prevede una « nuova disciplina dell'assistenza odontoiatrica in provincia di Trento ». L'intento è quello di rendere più efficaci gli interventi in quegli ambiti che sono considerati primari per la salute pubblica, con particolare attenzione per i bambini e gli adolescenti, e per gli anziani a partire dai 65 anni in su. Inoltre è previsto un miglioramento dell'assistenza anche per altre categorie in stato di particolare vulnerabilità, ad esempio i disabili, con la previsione dell'applicazione anche di protesi fisse.
</TEXT>
</DOC>
