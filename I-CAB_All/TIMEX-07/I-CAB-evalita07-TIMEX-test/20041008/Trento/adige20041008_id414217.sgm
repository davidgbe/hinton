<DOC ID="adige20041008_id414217" DATE="20041008">
<TEXT>


in Breve




Moena, atti osceni
Un giovane di Moena è stato denunciato dai carabinieri altoatesini per atti osceni: avrebbe esibito i genitali a una ragazza di Egna. L'episodio risale a martedì sera ed è accaduto a Villa, frazione del centro della Bassa Atesina. Protagonista un 21enne di Moena che si è avvicinato a una 26enne del posto. Dopo averne richiamato l'attenzione, il fassano ha esibito le proprie parti intime, provocando l'immediata reazione della ragazza, che si è rifugiata in un luogo affollato. Dopo qualche minuto di comprensibile choc, la donna ha chiamato i carabinieri di Egna fornendo una dettagliata descrizione dell'esibizionista nonché il numero di targa della sua auto. Poco dopo veniva rintracciato e denunciato dai carabinieri..

False locazioni, patteggia
Se l'è cavata con un patteggiamento a 15 giorni di reclusione Giovanni La Runa, 60 anni siciliano, finito nei guai per aver incassato due assegni da 670 euro fingendosi agente immobiliare della "Residenza Galileo". Il difensore, Luca Pontalti, ha fatto cadere l'accusa di truffa grazie al ritiro della querela, e ha poi patteggiato per il residuale reato di sostituzione di persona.
</TEXT>
</DOC>
