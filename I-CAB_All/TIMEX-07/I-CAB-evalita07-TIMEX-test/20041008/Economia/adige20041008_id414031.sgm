<DOC ID="adige20041008_id414031" DATE="20041008">
<TEXT>


INSIDER

Pedri-Tosi, c'è la staffetta


La staffetta Pedri-Tosi tanto attesa alla fine ci sarà, anche se con un paio di mesi di ritardo rispetto a quanto ci si attendeva. Il Coordinamento imprenditori, finora guidato dal presidente degli Industriali, giovedì prossimo passerà sotto la direzione del leader dell'associazione di via Brennero.
Al quale spetterà il compito di affrontare alcuni dei temi che da anni sono all'attenzione dell'organismo che comprende anche Unione commercio, Albergatori e Cooperazione. A partire dalle richieste riproposte nei mesi scorsi di un'adesione da parte di Confesercenti, per continuare con il rapporto con la Camera di commercio. In gioco c'è la questione della rappresentanza unitaria dell'economia trentina e l'ente di via Calepina si sta proponendo con forza come « parlamento » di tutte le categorie.
</TEXT>
</DOC>
