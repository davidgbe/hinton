<DOC ID="adige20041008_id413988" DATE="20041008">
<TEXT>


in Breve




Musicista ucciso e squartato
BERLINO - Delittoraccapricciante in un appartamento di Berlino: un insegnante di musica è stato trucidato con un cacciavite dal partner che ha fatto il cadavere a pezzi mettendoli poi in frigo. « Volevo mangiare parti del suo cadavere », ha ammesso l'omicida subito dopo essersi consegnato alla polizia. Carnefice e vittima, entrambi omosessuali, si erano conosciuti attraverso internet e si erano dati appuntamento per sperimentare nuove, eccitanti pratiche sessuali sadomaso.

Ritrovata neonata rapita
PARIGI - Ritrovata grazie a un incidente stradale: una neonata di tre giorni, rapita mercoledì dal reparto maternità dell'ospedale di Vire, è tornata tra le braccia della madre dopo essere stata rinvenuta in buona salute, ieri mattina, sul sedile posteriore di un'auto uscita di strada, quella della sua rapitrice, una ventottenne psicologicamente fragile. La bimba, Oceane, è stata trovata « in leggero stato d'ipotermia ». Ma si salverà.

Addio cani San Berarndo
AOSTA- I cani San Bernardo, noti da secoli per la loro preziosa opera di soccorso di persone in difficoltà tra gelo e neve, verranno venduti dai monaci agostiniani in quanto sempre più soppiantati da elicotteri e rilevatori di calore. All'ospizio del Gran San Bernardo, i monaci vogliono dedicare più tempo alle persone e meno ai 18 animali.
</TEXT>
</DOC>
