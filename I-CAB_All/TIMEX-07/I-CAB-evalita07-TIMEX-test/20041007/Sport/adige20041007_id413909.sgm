<DOC ID="adige20041007_id413909" DATE="20041007">
<TEXT>


Domani sera è tempo di « Coppa Zanelli » BASKET / oggi società in assemblea




TRENTO - Dopo la lunga pausa estiva sta per riprendere a pieno ritmo anche l'attività cestistica regionale. Novità nel massimo campionato regionale, la serie « D », con la presenza dell'Europa Bolzano, ammessa dal Comitato trentino per completare il girone unico con Avio, San Marco, Piani, Arco, Charly Merano, Dolomiti e Gardolo. Si parte il 6-7 novembre con girone di andata e ritorno più un terzo girone (la cosiddetta fase « ad orologio »). Al termine playoff a 4 squadre con semifinali al meglio delle 3 e finale al meglio delle 5 partite.
Il primo impegno agonistico stagionale è costituito dalla 3ª Coppa Trentino Alto Adige, intitolata alla memoria dello sfortunato Cristian Zanelli, che partirà domani sera con otto squadre suddivise in due gironi. Questo il programma della prima fase:
girone « A » - 1ª giornata: ven. 8 ottobre ore 21: Pergine-Busatte Park Arco; sab. 9 ottobre ore 18: Charly Merano-Dolomiti Trento; 2ª giornata dom. 17/10 ore 18 Dolomiti-Busatte Park, ven. 15/10 ore 21 Pergine-Charly; 3ª giornata: sab. 23/10 ore 18 Busatte Park-Charly, mart. 19/10 ore 19.45 Dolomiti-Pergine.
Girone « B » - 1ª giornata: sab. 9/10 ore 18.30 Piani-Gardolo, dom. 10/10 ore 18 La Pergola Avio-San Marco; 2ª giornata: sab. 16/10 ore 20.30 Gardolo-La Pergola, dom. 17/10 ore 18 San Marco-Piani; 3ª giornata: dom. 24/10 ore 18 San Marco-Gardolo, dom. 24/10 ore 18 La Pergola-Piani.
Le prime due di ogni girone accederanno alla « Final Four » di Bolzano (Palazzetto di viale Trieste), con semifinali incrociate il sabato alle 15.30 e alle 17.30 e finale tra le due vincenti la domenica alle 20.
G. L.
</TEXT>
</DOC>
