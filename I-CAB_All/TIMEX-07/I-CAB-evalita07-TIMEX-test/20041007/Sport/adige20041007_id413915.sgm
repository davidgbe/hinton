<DOC ID="adige20041007_id413915" DATE="20041007">
<TEXT>
CALCIO A 5 SERIE D / la prima giornata ha esaltato anche i bomber di Green Tower B, Comano Fiavé e Candriai

Il Sorasass ne fa addirittura 12




TRENTO - Ha preso il via la scorsa settimana il campionato di serie D di calcio a 5.
Nel girone A sono ben tre le partite terminate in pareggio. Si sono suddivisi la posta in palio Aldeno e Stivo, Lago di Cei e Real Rovereto e Martignano e San Rocco. L'Argentario, trascinato dalle doppiette di Viale e Nardin, ha sconfitto 7-3 l'Olympia Rovereto B, vittoria con lo stesso punteggio anche per il Marco sulla Bolghera (tripletta di Calabrò). Sofferta l'affermazione della New Team che ha sconfitto per 5-4 il Carpediem (doppiette di Olivo e Ulizzi per la New Team e tris di Dondi per il Carpediem).
Nessun pareggio invece nel girone B. Il Green Tower B esordisce con il botto espugnando il campo del C5 Valsugana (9-4 il punteggio, cinquina di Andrea Bort). Facili vittorie per Legion of Doom (5-0 con il Risico, tripletta di Piazza), Real Trento (6-1 con il Telvana, tre gol siglati da Marco Baldessari), Fassa (7-1 esterno sul campo del Fornace, triplette per Capoville e Trottner), Tesino (4-1 con il Bellesini) e Valsugana (6-3 con il Primiero). Più sofferto il successo del Tavernaro sul Roncegno (5-3, doppietta di Tasin, in rete due volte anche Frainer per i valsuganotti). Nel girone C il Torremolino sconfigge di misura i giovani del Green Tower C (5-4, doppiette di Bastiani e Valcanover, tre gol di Navarro F. per il Green Tower). Successi anche per Sorasass (12-7 sulla Trilacum, cinquina di Zanin), Comano Fiavè (8-2 con il Canova, poker di Calzà), Fraveggio (7-3 sul Pieve di Bono, tripletta di Sevignani), Ravinense (7-5 sul Sardagna, poker di Tomasi) e Candriai (8-7 con il Vivinsport, tre gol di Bottura F. per il Candriai, quattro reti di Marchi per il Vivinsport). Pareggio infine per 3-3 fra Solteri e Judicaria. Ma. Fo.
</TEXT>
</DOC>
