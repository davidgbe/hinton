<DOC ID="adige20041007_id413713" DATE="20041007">
<TEXT>


in Breve




Caduti a Nassiriya per Bush veri eroi
WASHINGTON - « Gli italiani caduti a Nassiriya sono eroi nella guerra contro il terrorismo »: lo ha detto il presidente Usa George W. Bush, parlando ieri in Pennsylvania. Bush si riferiva ai carabinieri italiani, ai soldati dell'esercito e ai civili uccisi a Nassiriya, in Iraq, dove sono di stanza, nell'attentato del 12 novembre scorso e in altri episodi.

La Cia imbarazza la Casa Bianca
WASHINGTON - Nel rapporto finale sulle ispezioni americane a caccia delle armi di distruzione di massa irachene si ridimensiona drasticamente la presunta minaccia: non c'erano né potevano esserci a breve termine. E la Cia esclude collusioni tra il regime di Saddam Hussein e il terrorismo internazionale.

Al Qaida in Italia?
Assolto egiziano
TORINO - « Io amo l'Italia »: con queste parole l'egiziano Ellaban Mamdouh commenta la sentenza con la quale la Corte d'appello di Torino lo ha assolto dall'accusa di essere un fiancheggiatore di Al Qaida. Ellaban, che fu arrestato nel 1998, ha un ristorante nel centro storico di Torino.

Gaza, continua la scia di sangue
GAZA - Nuovi morti e feriti hanno segnato il settimo giorno dell'operazione « Giorni di Pentimento », avviata a nord di Gaza dall'esercito israeliano in risposta al continuo lancio di razzi palestinesi. Tre palestinesi sono stati uccisi ieri all'alba da una cannonata sparata da un mezzo corazzato contro il centro abitato di Beit Lahya. Un adolescente palestinese invece è stato ucciso in Cisgiordania. Nell'ultima settimana sono rimasti uccisi 24 bambini palestinesi e due israeliani.
</TEXT>
</DOC>
