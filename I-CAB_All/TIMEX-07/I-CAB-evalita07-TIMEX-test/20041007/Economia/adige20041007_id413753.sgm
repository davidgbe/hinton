<DOC ID="adige20041007_id413753" DATE="20041007">
<TEXT>


in Breve




Export trentino, più 7% in sei mesi
TRENTO - L'export trentino, nei primi sei mesi del 2004, ha registrato un incremento del 7.7% rispetto allo scorso anno. Lo comunica il presidente di Trentino Export, Andrea Penzo, per il quale « ciò sta a dimostrare come le aziende abbiano lavorato bene, investendo sia in attività di marketing che in prodotti e processi di qualità ».

Federconsumatori contro le Rurali
TRENTO - La Federconsumatori del Trentino è disponibile ad un confronto e ad un incontro urgente con i responsabili delle Casse Rurali. Lo assicura Pasquale De Matthaeis, raccogliendo le sollecitazioni raccolte, afferma, da molti investitori che avevano sottoscritto bond argentini e che ora « si ritengono indignati nel vedere i maggiori responsabili delle Casse Rurali affermare pubblicamente il loro impegno verso la comunità territoriale ».

« Vinibuoni » premia il Trentino
TRENTO - Sono tre i Vignaioli premiati quest'anno con la « Corona » da « Vinibuoni d'Italia », la prima guida ai vini da vitigni autoctoni nazionale. I vini che hanno ottenuto l'ambita « Corona » sono il Granato 2002 della cantina Foradori, di Mezzolombardo; il Marzemino della cantina Rosi di Volano; il Moscato Rosa della cantina Roberto Zeni di Grumo San Michele all'Adige. Premiati con la « Corona » anche l'Istituto di San Michele, la cantina Dorigati e la cantina sociale di Toblino.
</TEXT>
</DOC>
