<DOC ID="adige20041007_id413950" DATE="20041007">
<TEXT>


Campo scuola, ecco le tariffe




I lavori di ristrutturazione del campo scuola di atletica leggera in via Maccani, iniziati nel dicembre 2003, sono terminati. Pertanto, la struttura è a disposizione degli atleti, delle società e delle scuole.
La domanda per utilizzare il campo va fatta al Servizio servizi all'infanzia, istruzione e sport di via S.Giovanni 36 dove si possono ritirare i moduli da compilare. I moduli si possono anche scaricare dal sito internet del Comune: www.comune.trento.it. Ed ecco l'orario di apertura al pubblico del Servizio: dal lunedì al mercoledì e venerdì 8,30-12; giovedì 8,30-18 (tel. 0461/884175; 0461/884171; e-mail: ufficio_istruzionesport@comune.trento.it. La domanda va presentata almeno 10 giorni prima dell'utilizzo.
Le tariffe: società affiliate alla Fidal 429 euro all'anno o 40,50 euro al mese; singoli atleti 78,50 euro all'anno oppure 25 euro al trimestre; chiedere il campo per una manifestazione costa 60 euro al giorno; per le scuole e le forze armate l'utilizzo del campo è gratuito.
</TEXT>
</DOC>
