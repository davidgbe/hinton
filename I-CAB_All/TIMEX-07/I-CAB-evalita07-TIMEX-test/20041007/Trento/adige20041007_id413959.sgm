<DOC ID="adige20041007_id413959" DATE="20041007">
<TEXT>


Morta la contessa Giulia Manci




Novantasette anni, molto conosciuta a Povo dove ormai viveva da quasi sessant'anni, si è spenta ieri la contessa Giulia Cappelletti Manci. Originaria di Romeno in valle di Non era figlia dell'avvocato Cappelletti, figura assai conosciuta in Trentino. Tra l'altro, fu uno dei fondatori del Credito fondiario. Suo marito Sigismondo era fratello del partigiano Gianantonio Manci, uno dei simboli più noti della lotta di liberazione dal nazi-fascismo.
Giulia Cappelletti Manci ebbe tre figli, Giuliana, Franca e Giovanni, della G.B. Manci Noleggi srl. « Toccò a lei - raccontava ieri in un breve ricordo il figlio - mandare avanti la famiglia alla morte di nostro padre nei primi anni Cinquanta ». Molti trentini la ricorderanno forse come impiegata all'Eam di via Grazioli.
I funerali di Giulia Cappelletti Manci si celebreranno questo pomeriggio alle ore 14.30 nella chiesa parrocchiale di Povo, mentre la salma verrà poi sepolta nella tomba di famiglia nel cimitero di Trento.
</TEXT>
</DOC>
