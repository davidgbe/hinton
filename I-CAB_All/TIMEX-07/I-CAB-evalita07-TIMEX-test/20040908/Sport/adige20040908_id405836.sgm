<DOC ID="adige20040908_id405836" DATE="20040908">
<TEXT>
TENNIS/ Hewitt e Agassi nei quarti all'Us Open

Mauresmo ko a sorpresa




NEW YORK - A sorpresa Amelie Mauresmo (nella foto) è stata eliminata dagli Open Usa di tennis. La francese, testa di serie n.2 del torneo femminile, è stata sconfitta nei quarti dalla russa Elena Dementieva per 4-6 6-4 7-6 (7/1) e quindi non può fregiarsi della possibilità di diventare numero 1 al mondo. In precedenza nel torneo maschile l'australiano Lleyton Hewitt si era assicurato un posto nei quarti eliminando lo slovacco Karol Beck per 6-4 6-4 6-2. Sfida ai quarti di finale per il numero 1, lo svizzero Roger Federer, e l'americano Andrè Agassi, numero 6, vincitore dell'armeno Sargsian per 6-3 6-2 6-2. Tra le donne nel derby statunitense degli ottavi vince Lindsay Davenport su Venus Williams per 7-5 6-4, quindi va fuori la belga Justine Henin, nettamente per mano della russa Petrova (6-3 6-2), giustiziere della Farina. Ora la Davenport ha la possibilità di incoronarsi regina Wta perché la Henin verrà detronizzata.
</TEXT>
</DOC>
