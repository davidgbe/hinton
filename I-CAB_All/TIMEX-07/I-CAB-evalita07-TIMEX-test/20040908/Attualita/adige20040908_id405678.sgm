<DOC ID="adige20040908_id405678" DATE="20040908">
<TEXT>
Trasmesso ieri dalla tv russa

Ecco il video girato dai terroristi ceceni




MOSCA - La televisione russa Ntv ha trasmesso ieri sera un video di circa un minuto e mezzo girato dal commando filoceceno all'interno della palestra della scuola sequestrata. Ntv non ha spiegato come ne sia entrata in possesso. La videocamera si muove molto, ma è chiaro che i sequestratori cercavano di filmare il loro dispositivo esplosivo. Si intravedono i terroristi incappucciati, degli ostaggi seduti con le mani sulla testa e sosprattutto numerose cariche di esplosivo collegate tra loro da fili. Si vede anche un lanciarazzi. C'è anche, incorniciata da una porta, una donna del commando velata e interamente vestita di nero. Ostaggi e sequestratori sembrano relativamente calmi.
</TEXT>
</DOC>
