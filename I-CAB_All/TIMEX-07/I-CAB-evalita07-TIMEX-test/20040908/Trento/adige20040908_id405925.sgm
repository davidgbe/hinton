<DOC ID="adige20040908_id405925" DATE="20040908">
<TEXT>
L'operaio di Moena non rischia l'amputazione del piede

Migliora l'uomo investito




Avrà un lungo periodo di riabilitazione Rodolfo Chiocchetti, il 58enne di Moena, dipendente del Servizio strade della Provincia, che lunedì è stato investito da un'auto mentre era al lavoro, lungo la statale delle Dolomiti.
L'uomo, che ha riportato una lussazione al piede destro, lunedì sera è stato sottoposto all'ospedale Villa Igea di Trento ad una delicata operazione chirurgica, che ha avuto esito positivo. Chiocchetti, che ha rischiato l'amputazione dell'arto, potrà recuperare completamente l'uso del piede. La prognosi è di 40 giorni.
Sull'incidente proseguono le indagini dei carabinieri della stazione di Moena, per stabilire eventuali responsabilità dell'automobilista, un 29enne del posto: Chiocchetti stava attraversando la strada nei pressi di una curva ed il conducente della vettura ha tentato con una manovra d'emergenza di evitare l'impatto.
</TEXT>
</DOC>
